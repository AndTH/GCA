FiddleYard controllerboard en  driverprint .

Eigenschappen:

Maximaal 15 spoorposities kunnen worden vastgelegd
Handmatige bediening mogelijk
Goede exacte en reproduceerbare positionering
Snelheid van de FY instelbaar in 15 stappen
Kiezen tussen permanente of tijdelijke  bekrachtiging van de stappenmotor. 
Aanloopversnelling  en afremvertraging
Keert na terugkeren van de spanning terug naar de laatst gekozen positie
terugmelding na bereiken van positie
weergeven van de positie op het display





Omdat de FY aangedreven wordt door een stappenmotor moet een nulpositie vastgelegd worden. Bij het opstarten voor de eerste keer en als 
de voedingsspaning van het controllerboard is geweest wordt de FY automatisch naar deze 0-positie gestuurd. Het bereiken van de eindschakelaar 
legt de nulpositie in de software vast.

De stappenmotor zal bij het starten langzaam de snelheid verhogen en aan het eind weer langzaam verlagen. De treinen blijven dan rustig op
de FY staan.


Bediening:

Op het controllerboard worden 4 drukknoppen aangesloten en 1 schakelaar.

Met de schakelaar maak je een keuze tussen programmode voor o.a. het vastleggen van de posities en operatingmode.

Als alles goed is aangesloten loopt de FY richting microswitch/eindschakelaar om de 0-positie vast te leggen. Loopt de FY de verkeerde kant op dan 
moet van 1 van de 2  spoelen de aansluiting omgedraaid worden.

Vanuit deze 0-positie worden voor iedere rail-positie de stappen voor de stappenmotor vastgelegd .

Als de Pic het programma opgestart heeft knippert ter bevestiging de rode led op het controller-board.

Programmode:

Stuur de FY naar de eerste gewenste positie mbv. de buttons links en rechts en druk daarna op de button-save.
Deze positie is nu opgeslagen in geheugenplaats 1.
Automatisch wordt nu de 2e geheugenplaats voor de volgende positie in het display aangegeven. 
Breng de FY in de 2e gewenste positie met de links en rechts buttons en druk de button-save. 
Met de button-next kan deze FY-positie ook op een andere geheugenplaats worden vastgelegd.

Gekozen kan worden om de stappenmotor permanent te bekrachtigen, de FY is dan met de hand niet te verplaatsen, 
of alleen te bekrachtigen tijdens het stappen. Als voor het laatste gekozen wordt wordt er aanzienlijk minder vermogen 
in de driverprint en in de stappenmotor gedissipieerd. Het handmatig verplaatsen van de FY is dan mogelijk maar de software is daarna 
ontregeld waardoor opnieuw naar de programmode geschakeld moet worden zodat de o-initialisatie weer plaats kan vinden. 
Door de button-links en de button-rechts gelijktijdig in te drukken 
wordt van bekrachtigingsmode gewisseld. Deze wisseling wordt aangegeven door een knipperende rode led.


De Pic software kan 15 posities opslaan.

Heeft de FY minder sporen, programmeer dan de laaste geheugenplaatsen met de zelfde laatste positie.

Als alle posities vastgelegd zijn, schakel dan naar de operating-mode.


Operatingmode:

De koppeling met Rocrail moet tot stand zijn gebracht. 
De FY stuurt naar de 0-positie .
Aansturing vanuit RR is nu mogelijk.
Met de links- en rechtsbuttons kan de FY handmatig naar de verschillende voorgeprogrammeerde posities worden gestuurd.
Tijdens het bewegen gaat de rode led uit, als de positie bereikt is licht de led op.

Om een stappenmotor goed te laten lopen is het van belang dat de DC-voeding voor de stappenmotor een goede waarde heeft.
Hij moet voldoende kracht opbrengen en mag niet te veel geluid produceren
Het is aan te bevelen een instelbare voeding te kiezen.

Door op de next-button te drukken wordt de snelheidstrap op het display getoont.Gekozen kan worden uit 15 snelheidstrappen. Het kiezen van een snelheid 
gebeurt met de save-button. De teller loopt van 1 tot 15, als 15 bereikt wordt volgt wederom snelheidstrap 1. Snelheidstrap 1 geeft de  hoogste en 15 de laagste snelheid.


 





